Cehia a fost incintata atunci cind a constatat ca Vaclav Havel,
presedintele ei, a avut rabdare, a fost plin de tact legalizindu-si o
legatura cu o femeie mult mai tinara decit el abia dupa moartea
sotiei.  De regula, acestea sunt exceptii. In planul curent al vietii,
barbatul mai in virsta este nerabdator: ori isi da femeia mai batrina
afara din casa (si din viata), ori fuge la cea tinara, abandonind
obligatii matrimoniale si materiale, copii si socri, case si masini,
fara nici o remuscare.  Asa s-a nascut dupa 1989 Clubul barbatilor
norocosi: Club 20. Este Clubul barbatilor bogati, cu virste cuprinse
intre 45 si 70 de ani si avind femei tinere, cam intre 18 si 23 de
ani.  Diferenta "optima" pentru acest stravechi tip de relatii este de
20 de ani; diferenta de 30 de ani este socotita "exagerata", iar cea
de 40 "trasa de par". Cu siguranta ca adjectivele puse in ghilimele se
refera la raporturile sexuale, dar ele trebuie socotite absolut
facultative, cita vreme imaginatia fetelor tinere, ca si a maturilor
(foarte rar libidinosi, nu-i asa ?) poate depasi - impreuna - orice
obstacol.  Eroii ultimilor zece ani sunt de departe fostii primari ai
capitalei: Crin Halaicu si Viorel Lis. Avind in temperament si cite
ceva din "jarul" etniei (romi), spectacolele publice oferite de cei
doi au constituit deliciul presei.  Doamna Halaicu s-a trezit, intr-o
dimineata, ca numai ea este grasa si batrina si cu moate in cap, in
timp ce concurenta ei (politista Carmen Neagu, de 23 de ani) este doar
plinuta. N-a trecut mult timp si doamna Carmen Halaicu s-a apropiat de
virsta de 30 de ani. Ca un autentic membru in Club 20, Crin i-a cerut
sa paraseasca scena. Cel putin asa vorbeste gura tirgului din blocul
de linga Gradina Icoanei. De data aceasta, despartirea nu se va bucura
de prea multa mediatizare: pe de o parte pentru ca Halaicu nu mai e un
subiect de presa, pe de alta pentru ca "diferenta" dintre el si
"viitoarea" e incadrabila la "optima". E si normal: cu virsta, pina si
celor mai zurbagii le vine mintea la cap.  Intr-o situatie cu totul
unica se afla Viorel Lis. Fostul taranist parea familist convins in
campania electorala locala din 1998: sotia, Teodora, l-a insotit peste
tot, pina si in platourile televiziunilor, certificind seriozitatea
candidatului. Dar era ceva "putred" in Danemarca, nu stim daca varza
sau capra. Cert este ca incercarea lui Lis de a le impaca a esuat:
Teodora a tras, mai intii, o tentativa de sinucidere; apoi o batalie
cu poseta pe spinarea primarului general, in chiar sediul primariei;
in fine, o excursie "de urmarire" la Paris, cind l-a si prins asupra
faptului, dar cu o "alta". Asa a cistigat Oana Ungureanu, la nici 21
de ani, razboiul la mina vulcanicului Lis. Tinara indiscreta (a
povestit despre noptile cu... Liscusitul) l-a facut pe iubitul ei de
peste cinci decenii presedintele unui partid de adolescenti,
"Generatia 2000", l-a tirit prin discoteci, l-a pus sa slabeasca si,
atentie, ii va darui - in curind - un copil. Ce se va intimpla cu Oana
dupa ce va trece de 30 de ani ramine de vazut. Oricum, mai sunt zece
ani. Si, vorba bancului: ce faci la 60 de ani cu o femeie de 30? O
schimbi, ca e batrina...

De 30 de ani va trece, curind, si domnisoara Adela Surugiu, prietena
domnului Viorel Catarama, unul din magnatii romini
postdecembristi. Este insa vizibila diferenta dintre "liberalul"
Halaicu si "liberalul" Catarama: chiar daca egali ca gabarit, primul
inca n-a descoperit manierele, in timp ce Catarama chiar face, uneori,
caz de ele. E un pas vizibil spre emancipare, pentru cine urmareste
viata mondena a Bucurestiului.  Prima sotie a lui Catarama era "din
provincie", ca si el. Femeia intermediara, chiar daca de 20 de ani, cu
care are si un copil, nu e decit o aventura de tipul "Miss Rominia"…
petrecuta la Montreal. Adela este, inainte de toate, o legatura
stabila. E mult fata de fostul Catarama, golan cu femeile. Din punctul
acesta de vedere, Viorel pare a fi pe pragul Clubului 20: nici
inauntru, nici afara de tot. În cel mult un an de zile va trebui sa se
hotarasca pe ce drum o ia.

In aceeasi zona "crepusculara" se afla si Calin Popescu Tariceanu,
cunoscutul si elegantul lider liberal. Dupa o serie (scurta) de
casatorii care n-au tinut, domnul Calin a intrat in criza: e aproape
pe punctul de a fi cooptat in Club 20. Ce vor spune liberalii lui din
familie, atit de rezervati? Desi n-a dus lipsa nici de neveste
destepte, nici frumoase, domnul Calin Popescu Tariceanu pare a avea
defectul de a se indragosti... prea repede. Sa fie viteza
motocicletelor de vina, alta pasiune a politicianului si omului de
afaceri? În cel mult 2-3 ani ne vom lamuri; desi gurile rele spun ca
lucrurile sunt clare de pe acum. Foarte prins in campanie, domnul
Tariceanu a refuzat sa ne dea relatii.

Unul din cei mai noi sositi in Club 20 este domnul Sorin Rosca
Stanescu, cel mai proaspat fericit mire. S-a casatorit doar luna
trecuta, a treia oara, iar despre frumoasa si fericita mireasa nu
poate spune decit ca "in orice caz, este majora“. Adica proaspata
doamna Stanescu n-a avut nevoie de consimtamintul parintilor pentru a
spune "da" la Primarie. Sorin Rosca Stanescu se invirte in jurul
virstei de 50 de ani si are, din prima sa casatorie, din timpul
facultatii, un baiat care a implinit deja 30 de ani. În acest fel,
noua doamna Stanescu a capatat un baiat vitreg cu cel putin 10 ani mai
mare decit ea. Iar domnul Stanescu a devenit membrul selectului "Club
20", Clubul barbatilor norocosi.  Si la domnul Rosca, supranumit
"Nasul", exista o tendinta paradoxala: pe de o parte de a fi in Club
20, pe de alta parte de a renunta la titlul de barbat "afemeiat", de a
fi sobru, serios, conformist. Chiar daca are o sotie foarte
tinara. Si, oricum, nu "Zexe" a detronat pe cineva in viata
S.R.S.-ului: el divortase cu mult inainte sa se hotarasca sa-si lege
destinul de ea.

Un lucru e limpede, daca nu doua: ca barbatii din Club 20 trebuie sa
fie bogati si ca femeile lor trebuie sa fie tinere. Si cind parea ca
este de ajuns pentru o definitie, iata ca mai vine o exceptie, poate
cea "mai tare" dintre toate: barbatul nu trebuie sa fie neaparat
bogat, poate fi doar celebru. E cazul lui Ilie Nastase, poate cel mai
"tandru" barbat romin al secolului. El este permanent inconjurat de
femei de 20 de ani, inca din anii l70. Evident, este si acum, prilej
pentru prietena lui, Amalia, de suficiente scene de gelozie "uneori
prea din cale afara", cum crede domnul Nastase. "Pina la urma trebuie
sa accepte ca nu are motive, faptul ca suntem impreuna e dovada clara
a sentimentelor mele pentru ea". Amalia are 24 de ani, a terminat
ASE-ul anul trecut si a hotarit ca, dupa o facultate atit de grea,
sa-si ia o binemeritata vacanta. Este foarte fericita sa-si umple
timpul amenajind casa in care s-a mutat cu alesul inimii ei si, nu in
ultimul rind, sa se preocupe intens de garderoba acestuia, de aspectul
lui exterior si de imaginea in societate. Sunt de trei ani impreuna si
nu par deloc deranjati de situatia matrimoniala a lui Ilie, destul de
incurcata.  "Este foarte complicat", marturiseste singur, intrucit de
sotia sa de la New York n-a divortat si nici nu a inceput inca vreo
procedura de divort. Libertatea de care dispune este convenita cu
actuala doamna Nastase, dar probabil ca, la un moment dat, apele vor
trebui sa se aleaga. Nu din cauza vreunei presiuni din partea Amaliei,
ea nu pare grabita sa-si schimbe starea civila, si nici parintii ei nu
par sa faca presiuni. Amalia chiar marturisea ca mama ei a fost cea
care a impulsionat-o sa accepte curtea asidua cu care a asaltat-o la
telefon Ilie, mai bine de un an de zile, "E un om cumsecade, de ce sa
nu te intilnesti cu el", i-ar fi spus doamna Teodosescu fiicei sale.
Relatia e cu atit mai fermecatoare cu cit, desi membru in Club 20,
Ilie Nastase e dominat clar de Amalia, careia i se mai spune si
"Generalul". Dar, posibil, si asta e un atu al barbatilor norocosi din
Club 20 - sa fie si alintati.  Intr-un numar viitor, o sa va facem
cunostinta si cu alti membri marcanti ai Clubului.  "Moda" ia
amploare, asta e clar. Fetele par de-a dreptul magnetizate de
prestanta tipilor bine imbracati, mirosind a colonie de buna calitate
si obisnuiti sa fie galanti cu femeile frumoase, chiar daca au,
uneori, virsta tatilor lor si o situatie matrimoniala deloc clara. Dar
asta nu trebuie sa mire pe nimeni. Celebritatea si bogatia au atras
dintotdeauna femeile, exemplele din antichitate incoace abundind. Nici
nu e greu de inteles: orice femeie are nevoie sa fie protejata, sa se
oglindeasca in ochi iubitori, bine aranjata si elegant imbracata. Or,
senzatia de protectie maxima nu apare decit in compania unor barbati
pentru care banii nu sunt o problema si au si maturitatea si puterea
necesare pentru a le feri pe alesele inimilor lor de orice fel de
neajunsuri. Mai ales pe vremurile acestea tulburi, cind spectrul
saraciei tulbura inca somnul agitat al atitor tinere romince.
Peste tot se vorbeste despre actritele, cintaretele sau modelele care
accepta sa se dezbrace pentru a face cariera. Chiar daca nu a fost
nevoita sa treaca prin asa ceva, cintareata Marinela Nitu este
constienta ca trezeste interesul barbatilor. Dar oare cum se simte un
barbat care, prin natura profesiei sale, vede zilnic femei dezbracate?
Si cum este sa fii partenera unui asemenea barbat? Va prezentam ce
spun un fotograf - Razvan Semanaru, un pictor de nuduri - Marcel
Chitac, un maseur - Dorel Iliescu, un ginecolog - Bogdan Marinescu si
ale precum si ale sotiilor acestora.

Proportiile de invidiat ale Marinelei Nitu - 90/64/90 - au determinat
numerosi barbati sa-si intoarca privirile pe strada sau sa stea
tintuiti in scaune, in Restaurantul Marul de Aur din Bucuresti, unde
ea cinta in fiecare seara. A cintat si in multe dintre cazinourile
luxoase ale Italiei. Din pacate pentru barbati, ea si-a gasit deja
perechea in persoana unui conte italian, Des Casiero, care i-a oferit
titlul, inima si un superb inel de logodna. In scurt timp, ei s-au
casatorit, dar frumoasa brasoveanca a dorit sa se intoarca in tara
pentru a-si consolida cariera de solista si, oricum, distanta nu are
nici o importanta cind dragostea este atit de mare. Uneori vorbesc si
doua ore pe zi la telefon si cel putin un weekend pe luna si-l petrec
impreuna. E dispusa sa realizeze un calendar cu nuduri, pentru a-si
atinge cele doua obiective pe care si le-a propus pentru acest an:
ajutarea unui orfelinat si editarea primului ei album, fiindca nu vrea
nici in ruptul capului sa accepte oferta sotului de a-i sprijini
debutul. "Orice femeie si orice revista ca aceasta a dumneavoastra ar
trebui sa lupte pentru schimbarea unei mentalitati. Eu intotdeauna am
considerat ca nimic nu este mai frumos decit un corp de
femeie".

In Romania si oriunde, Razvan Semanaru face parte dintr-o elita a
fotografilor de moda. Zi de zi este inconjurat de femei frumoase, care
ii pozeaza, dar el spune ca a vazut foarte putine manechine care sa
arate cu adevarat impecabil.  Razvan Semanaru si-a inceput cariera ca
fotoreporter la un cotidian. Cocheta de mult cu moda atunci cind un
trust de presa elvetian are s-a extins in Romania i-a oferit sansa de
a se lansa in domeniul fotografiei de moda. Acum lucreaza la revista
"Indigo", editata de AR-THEMA International, pe care are ambitia sa o
vada printre cele mai bune de pe piata. Are incredere in viitor,
pentru ca dispune de unul dintre cele mai dotate studiouri foto din
tara. Prin definitie, fotograful de moda are de-a face cu femei
frumoase si interesante. Razvan Semanaru are un mod aparte de a aborda
o sedinta foto cu un manechin. "Eu, in primul rind, incerc sa ma
"socializez" cu modelul, sa-i demonstrez ca-i sint prieten si ca-i
vreau binele. Ma port cit se poate de natural si de frumos, chiar daca
modelul se dezbraca. Secretul meu este ca nu o privesc insistent, ca
un barbat care o doreste, si ea observa acest lucru. Daca ar vedea ca
eu ma holbez la ea, ar crede, mai intii, ca sint un fraier care n-a
mai vazut o femeie dezbracata si apoi s-ar complexa. Asta ar fi in
dezavantajul meu, pentru ca daca e stresata nu mai am cum sa o
fotografiez". Razvan Semanaru recunoaste ca "oricum, mai tragi cu
ochiul, la inceput, dupa care te obisnuiesti". El lucreaza in functie
de inspiratia de moment. "Pentru mine, fotografia e un mijloc de a ma
mira de ceva frumos. Fiecare declansare a aparatului reprezinta o
mirare fata de ceea ce se intimpla in jurul meu si ma mir in a 125-a
parte dintr-o secunda. Razvan Semanaru spune ca, in Romania, in mod
artificial s-a impamintenit ideea ca majoritatea manechinelor sint un
fel de prostituate. "Mereu le explic prietenilor si cunoscutilor mei
ca manechinele sint femei foarte cultivate, foarte destepte si cu
picioarele pe pamint. Oricit de frumoasa ar fi o femeie, daca nu are
nimic de transmis si de aratat, pozele ies frumoase si atit. Daca nu
se simte in largul ei, daca nu vrea sa arate acel ceva care o
defineste, fotomodelul rateaza sedinta. De aceea trebuie sa te porti
normal cu ea". El admite ca nu gusta glumele prietenilor sai care,
atunci cind vad fotografiile lui, il intreaba imediat daca s-a culcat
cu femeia care i-a pozat. "Nu m-a tentat niciodata sa fac avansuri
unui model. Genul de corp de manechin nu e pe gustul meu. Probabil ca
or fi colegi de-ai mei care mai incearca sa faca avansuri modelelor,
dar daca se raspindeste zvonul ca faci asa ceva, iti scade cota ca
fotograf. Apoi, multi nu stiu ca la o sedinta foto, pe linga mine si
fotomodelul care imi pozeaza, se mai invirt o multime de oameni:
machioza, coafeza, asistent, electrician, redactor-sef,
secretara. Chiar daca manechinul mi-ar face avansuri, tot n-as avea
cum sa-i raspund", glumeste Razvan Semanaru. El si-a format ochiul ca
fotograf si le priveste pe femei, chiar si pe strada, in postura de
posibil model. "Putine insa au ceva de spus in fata aparatului",
precizeaza Razvan Semanaru.  

Cit despre viata de cuplu, spune ca nu este influentata in nici un fel
de meseria lui, mai ales ca sotia sa este tot fotograf, dar la un
ziar. "Foarte rar discutam acasa despre meseria noastra, iar atunci
cind o facem, analizam pozele strict din punct de vedere tehnic. Dar,
in general, avem multe alte lucruri mai importante de discutat decit
ce sini sau ce picioare am vazut eu intr-o zi sau alta". Razvan
Semanaru marturiseste ca "daca aveam o sotie geloasa, eram de mult
despartit, mai ales la cite femei ma suna zilnic si insistent la
telefon si uita sa se prezinte". Si sotia lui Razvan Semanaru,
Codruta, spune la rindul ei ca ceea ce discuta ei acasa este calitatea
fotografiilor si nu subiectul lor. "Fiind amindoi fotoreporteri cind
ne-am cunoscut, am hotarit inca de la inceput ca vom avea incredere
unul in celalalt, fiindca ocaziile in care ne-am fi putut insela erau
prea dese si ar fi insemnat sa ne tocim nervii amindoi. Casnicia
noastra se bazeaza pe incredere, pe prietenie, pe multe alte lucruri,
pe linga iubire. Nici nu ma gindesc la faptul ca el vede zilnic femei
aproape goale. Odata a pozat o saptamina intreaga femei in lenjerie
intima si in a patra sau a cincea zi mi-a dat telefon sa-mi spuna ca
nu se mai descurca".  Codruta si Razvan Semanaru dovedesc ca sint un
cuplu cu adevarat modern, care poate privi lucrurile intr-o maniera
deschisa, fara a permite ca meseria lor sa le puna in pericol familia.

Conferentiar doctor Bogdan Marinescu are 56 de ani, este director al
Maternitatii Giulesti de 17 ani si medic ginecolog de 32. Viata sa
este dedicata femeii, este la dispozitia ei zi si noapte. Nu lucreaza
cu programari. Nici n-ar putea. Bogdan Marinescu cunoaste femeia
altfel decit restul barbatilor si, unii se vor mira, o prefera
imbracata.  Dar cum este sa iti petreci mai mult de jumatate de viata
printre femei? "Imi duc existenta de pe urma femeilor" si e normal sa
le privesc altfel decit multi dintre barbati. Profesia m-a ajutat sa
privesc altfel personalitatea unei femei. In primul rind delicatetea
si franchetea, atunci cind ele exista. Doctorul Marinescu este de
acord ca femeia se afla in centrul universului oricarui barbat, fie ca
ne convine, fie ca nu. Dar mai spune ca daca asa-zisul sex tare ar
trece prin incercarile la care este supusa o femeie atunci cind aduce
pe lume o noua viata, multi barbati ar ingenunchia, coplesiti de
suferinta. "Asa ca e normal ca femeia sa fie situata in centrul
universului nostru", crede el.  De fel, este un om cu umor, care
glumeste cu toata lumea. "Glumet si optimist m-am stiut toata viata,
dar cui ii arde de a glumi pe seama specialitatii mele, ii fac o
propunere: sa vina la maternitate cu mine si sa vada ce fac eu intr-o
zi plina de lucru, apoi stam de vorba. Am avut colegi medici care au
dat bir cu fugitii". Despre faptul ca vede zilnic femei dezbracate,
Bogdan Marinescu spune ca totul depinde de prisma prin care privesti
lucrurile. "Eu am valenta de a ma focaliza exclusiv asupra aspectului
medical. Altfel, unde am ajunge daca noi, medicii ginecologi, am privi
femeia ca oricare alt barbat? Pe mine ma impresioneaza o femeie mai
mult in momentul in care este imbracata, inainte sau dupa
consult. Asta nu inseamna nici blazare, nici rutina, ci diferentierea
foarte clara a etapelor". El isi aminteste ca primul consult al unei
paciente s-a petrecut pe vremea cind era student. Spune ca nu l-a
impresionat si nu a fost ceva deosebit pentru el, in afara problemelor
medicale pe care trebuia sa le trateze.  Sotia lui Bogdan Marinescu
este tot medic, desi are o alta specialitate. Il intelege si il
ajuta. "Nu mi-a reprosat niciodata nimic. Ar fi si foarte greu, pentru
ca ea a pledat foarte tare la inceputul carierei mele pentru a alege
ginecologia. Discutiile noastre in acest sens se rezuma strict la
problemele medicale. In rest, la nivel de gluma, orice se poate
intimpla". Specialitatea sotiei se impleteste foarte bine cu a sa. "Am
un mare avantaj fata de alti medici ginecologi, prin faptul ca pot sa
privesc lucrurile intr-o maniera complexa si ma pot sfatui oricind cu
sotia privitor la disfunctiile hormonale pe care le tratez. Pot sa
spun ca, intr-un fel, iau decizii in consens cu sotia". Doctorul
Marinescu recunoaste ca profesia l-a avantajat in relatia de
cuplu. "Cunosc mai multe lucruri decit restul barbatilor, tratez
altfel o femeie, dar de sotia mea a depins mereu familia, pentru ca
timpul meu liber este, din nefericire, foarte putin."  Ileana
Marinescu este medic endocrinolog si este casatorita cu Bogdan
Marinescu de 32 de ani. 

Spune despre sotul ei ca e foarte bun in profesia sa si este
extraordinar de dedicat ginecologiei. In schimb, recunoaste ca viata
de familie a avut de suferit. "E foarte greu sa stii ca lucreaza tot
timpul cu femeile. Noi sintem singurul cuplu din spital care a
rezistat. Marea majoritate a colegilor nostri au divortat. Avem un mod
de viata foarte special. El pleaca de acasa dimineata si vine noaptea
tirziu. Lumea are diverse rautati si trebuie sa fiu foarte atenta cu
zvonurile, cu asa-zisele bunavointe, pentru ca asa s-au distrus
casnicii. Totdeauna am avut incredere in el, dar mai ales in mine,
zicindu-mi ca pot concura cu oricare alta femeie, ca am toate
calitatile pentru a ramine pe locul intii in viata lui. Timpul a
dovedit ca este asa". Ileana Marinescu isi aminteste ca au fost si
perioade grele, cind copiii erau mici, si momente de impas. "Ca medic,
il inteleg foarte bine. Parintii mei au fost si ei medici, asa ca nu
mi s-a parut niciodata anormal ca suna o femeie la doua noaptea si il
cheama la maternitate. Nu am fost suspicioasa din cauza ca il cauta
actrite si diferite personalitati. Il respect foarte mult pentru ceea
ce face, dar avind foarte exact in minte ceea ce mi se cuvine ca
nevasta". Daca nu vorbele lor, atunci in mod sigur timpul demonstreaza
ca Ileana si Bogdan Marinescu sint un cuplu foarte solid, in ciuda
profesiei a doctorului Marinescu.

Dorel Iliescu are o meserie foarte cautata: este maseur. Din 1995 a
inceput sa lucreze pe cont propriu. Acum spune ca i-ar mai trebui doua
miini pentru a face fata solicitarilor. "Fac masaj la domiciliul
clientelor. Le ajut sa slabeasca, sa arate mai bine, sa-si modeleze
corpul", spune Dorel Iliescu. Este un profesionist, iar clientele sale
au incredere in el. "Toate clientele au o situatie materiala foarte
buna, fiindca o sedinta nu este ieftina. Dureaza trei ore si nu este
la indemina oricui. Femeile la care merg acasa au o camera dotata cu o
masa de masaj si aparate de fitness.  Sint femei obisnuite sa aiba un
maseur, care nu se jeneaza si nu au mentalitatea de acum 50 de ani. El
are unele cliente de 50 de kilograme, care vor sa scape de celulita,
dar si unele de 100 de kilograme, care evident au nevoie sa piarda din
greutate. Nu le refuza pe niciunele, desi spune ca munca este
grea. Vara, dupa 6 - 7 ore de masaj, el slabeste 2
kilograme. Prietenii il invidiaza pentru ca are de-a face zilnic cu
multe femei. Sotia nu i-a reprosat niciodata faptul ca si-a ales o
meserie in care lucreaza cu femeile. Pentru el, meseria e separata de
viata de familie. Sotia lui spune ca nu o deranjeaza faptul ca el
lucreaza cu femeile zi de zi. "Asta e meseria lui si o face cu
placere. Niciodata nu mi-am pus problema ca s-ar putea ivi o
neintelegere, din cauza profesiei lui".

Marcel Chitac picteaza femei dezbracate. Pentru un artist nudul
reprezinta un simplu subiect pictural, el este la fel ca o natura
statica sau ca un peisaj. Nudul feminin nu are nimic obscen sau
vulgar, obscenitatea este mai mult in mintea celui care priveste,
decit in ceea ce priveste.

 Marcel Chitac este de parere ca "nudul de femeie este mult mai frumos
decit nudul de barbat". Este vorba de armonie, de proportie. Daca ar
fi fost vorba despre o atractie sexuala, atunci toate pictoritele ar
picta barbati, insa ele tot nuduri de femei picteaza". Nu orice femeie
poate fi model in pictura. Ea nu trebuie sa arate ca un manechin; ceea
ce altii numesc uritenie, pictorii numesc expresivitate. Este foarte
greu sa gasesti un model. Trebuie platit si costa foarte mult, nici
macar nu exista o piata a modelelor.  Mihaela, sotia pictorului Marcel
Chitac, a fost primul model al artistului. "M-a inspirat atit de mult,
incit am luat-o de sotie. Si, desi o studiez de atitia ani, tot n-am
reusit s-o cunosc in profunzime". "Activitatea lui nu mi s-a parut
stranie niciodata, marturiseste Mihaela.

Faptul ca mi-a acordat mai multa atentie mie m-a facut sa ma simt mai
sigura pe mine". Ea a fost model numai pentru pictorul Marcel Chitac.
Nici dupa ce a incetat sa-i mai pozeze nu au aparut niciodata
probleme, deoarece sotia era familiarizata cu atmosfera, ea insasi
fiind absolventa a Liceului de Arta "Nicolae Tonitza". "Intr-o
perioada cind pregatea o expozitie pentru Elvetia, m-a chinuit
ingrozitor. Am pozat iarna, cu un resou la spate... Atunci i-am dat
dezlegare la modele".  In casa nu se mai pastreaza nici o lucrare cu
Mihaela. "Dam copia, pastram originalul", glumeste pictorul.  Modelele
nu au ridicat niciodata probleme in familia Chitac, atitudinea fata de
acest aspect tine de educatie, de cultura. Copiii lor sint studenti la
arte plastice si sint familiarizati cu ideea de nud, de model.

In '53, Marilyn aparea goala in primul numar al revistei "Playboy",
iar trei ani mai tirziu, Brigitte Bardot statea intinsa la soare, fara
nimic pe ea, in filmul-scandal al regizorului francez Roger Vadim
"...Si Dumnezeu a creat femeia". Intr-o industrie guvernata de
barbati, cum este cea cinematografica, "scena de nud" a insemnat
pentru multe actrite "nota de trecere".  Foarte putine femei au reusit
sa se lanseze in film si sa devina staruri fara sa-si lase complet
hainele inainte de a intra in cadru: Meryl Streep (desi, in
"Silkwood", i se vede un sin, dar ce mai conta pentru o actrita care
primise deja doua Oscaruri!), Michelle Pfeiffer, Sandra Bullock,
Winona Ryder, Julia Roberts etc. Chiar daca uneori sinteti indemnati
sa credeti ca unele dintre ele au facut pasul cel mare, linistiti-va:
cele care-si ofera cu atita generozitate partile intime nu sunt decit
dublurile lor. Pentru majoritatea actritelor, singura modalitate
sigura de a-si construi o cariera a fost aceea de a incepe cit mai
devreme cu scena de nud si de a se opri cit mai curind. Unele insa au
stiut sa profite de pe urma ei: dupa ce striptease-ul din "9 saptamini
si jumatate" a facut-o celebra, Kim Basinger a solicitat o dublura
pentru scenele de nud din "Mama mea vitrega este
extraterestra". Sharon Stone n-ar fi astazi ceea ce este fara
surprinzatorul joc de picioare din scena interogatoriului, in
"Instinct primar". 

Altele inca mai regreta: de pilda, Sheryl Lee (Laura Palmer din "Twin
Peaks") sau frantuzoaica Beatrice Dalle (care, mai mult de doua treimi
din "37,2 dimineata" e dezbracata integral). Pentru unele actrite,
"nudul" este o provocare: Nicole Kidman e goala pusca in fata unui Tom
Cruise gol pusca, in "Eyes Wide Shut", iar Rene Russo se expune, la 45
de ani, intr-unul dintre cele mai sexy filme ale anului trecut,
"Aventura in doi" (in vreme ce partenerul ei, Pierce Brosnan, recurge
la dublura!). Altele vor doar sa provoace si, e de presupus, n-au nici
o jena: Madonna, in "Body of Evidence". In fine, celor mai multe
dintre ele nici nu le pasa, cita vreme scena cu pricina nu e gratuita
si le defineste personajul: Gwyneth Paltrow (in "Marile sperante" si
"Shakespeare in Love"), Julianne Moore (in "Marele Lebowski",
"Jurnalul unei vedete de film porno", "Shortcuts" si, cel mai recent,
"Sfirsitul aventurii"), Holly Hunter (in "Pianul" si "Crash") sau Kate
Winslet (in "Jude", "Titanic" si, integral-frontal, in "Holy
Smoke"). E, desigur, o lista departe de a fi completa. Ei i se adauga
un capitol continind "nudurile locale". Dintr-o asemenea antologie
n-ar trebui sa lipseasca Irina Petrescu ("Rautaciosul adolescent"),
Tora Vasilescu (inainte - in "Proba de microfon" - si dupa Revolutie,
in "Sobolanii rosii"), Oana Pellea ("Vulpe-vinator", "Stare de fapt"),
Daniela Nane ("Eu sunt Adam...!"), Otilia Toma ("Dublu extaz"), Alina
Chivulescu ("Omul zilei") si Manuela Golescu ("Craii de Curtea
Veche"). Oare pentru cite dintre ele nudul a fost "nota de
trecere"?
